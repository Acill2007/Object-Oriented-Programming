# Object-Oriented-Programming
A terminal based game written in C++, which purpose was to showcase every aspect of object orientation


Το πρόγραμμα αποτελείται από δύο αρχεία επικεφαλίδας, το classes.h και το
Map.h . Στο classes.h έχουμε την κλάση Being, η οποία αποτελείται από τίς συντεταγμένες x , y της κάθε οντότητας, και την ζωή. Επέκταση της κλάσης
being είναι η κλάση Avatar, η οποία περιέχει επίσης την μεταβλητή char team_chosen, η οποία καθορίζεται ανάλογα με ποια ομάδα επιλέξει ο παίκτης, και από την μεταβλητή pots η οποία καθορίζει τον αριθμό των φίλτρων που έχει ο παίκτης. Μετά έχουμε τις κλάσεις των λυκανθρώπων και των βρικολάκων, οι οποίες περιέχουν επίσης τις μεταβλητές attack, defense, medicine oι οποίες είναι η δύναμη επίθεσης, δύναμη άμυνας και το γιατρικό. Επίσης περιλαμβάνουν μια μεταβλητή char type η οποία δηλώνει σε ποια ομάδα ανήκει η οντότητα. ‘w’ for werewolves, ‘v’ for vampires. Τέλος έχουμε την κλάση του φίλτρου η οποία αποτελείται από τις συντεταγμένες στις οποίες θα βρίσκεται το φίλτρο, και την μεταβλητή τύπου χαρακτήρα η οποία καθορίζει ότι το ‘P’ στον χάρτη δηλώνει φίλτρο.
Στο αρχείο επικεφαλίδας έχουμε την κλάση του χάρτη, η οποία αποτελείται από τις διαστάσεις χ και y του δυσδιάστατου πίνακα. Επίσης, έχουμε και την καθολική συνάρτηση αρχικοποίησης του χάρτη, η οποία αρχικά υπολογίζει με τυχαίο τρόπο τον αριθμό των στοιχείων που θα υπάρχουν στον χάρτη, με το μεγαλύτερο ποσοστό να είναι γη. Ύστερα ορίζει έναν δυσδιάστατο πίνακα και τον αρχικοποιεί με ‘E’ ,το οποίο σημαίνει ότι είναι άδειος. Ύστερα, γεμίζει τον πίνακα σε τυχαίες συντεταγμένες με τα τρία στοιχεία. Τέλος, μέσω της fstream , γράφει τον πίνακα αυτό σε ένα αρχείο .txt.
Το μεγαλύτερο μέρος του προγράμματος τρέχει στην main, όπου αρχικά διαβάζουμε τις διαστάσεις του χάρτη που είναι ορίσματα της main. Ύστερα ορίζουμε δυο διανύσματα , ένα για κάθε οντότητα, μετά καλούμε την συνάρτηση αρχικοποίησης του χάρτη και στο τέλος ορίζουμε έναν δυσδιάστατο πίνακα ο οποίος διαβάζει μέσω της ifstream τον χάρτη από το αρχείο .txt . Μετά υπολογίζουμε με τυχαίο τρόπο τις συντεταγμένες στις οποίες θα τοποθετηθεί για πρώτη φορά το avatar, και μετά καλούμε τον κατασκευαστή της κλάσης avatar. Ύστερα, με τον ίδιο τρόπο αρχικοποιούμε τις οντότητες των λυκανθρώπων και των βαμπίρ και καλούμε τον κατασκευαστή τους. Τέλος, για κάθε οντότητα, την προσθέτουμε στην αρχή του αντίστοιχου διανύσματος.
Όμοια αρχικοποιούμε και το φίλτρο.
Μετά, ορίζουμε μια μεταβλητή time, η οποία θα καθορίζει αν είναι μέρα ή νύχτα.
Μετά ξεκινάμε μια επανάληψη while μέσα στην οποία θα τρέχει όλο το παιχνίδι.
Αρχικά ελέγχει αν έχει μηδενιστεί ο αριθμός των τεράτων κάποιας ομάδας, το οποίο θα σηματοδοτούσε ότι το παιχνίδι έχει τελειώσει.
Ύστερα, ξεκινάει ένα switch το οποίο θα διαβάσει από την είσοδο έναν χαρακτήρα και ανάλογα με τον χαρακτήρα, εφόσον η κίνηση που θέλει να κάνει ο παίκτης είναι νόμιμη, ενημερώνει την νέα θέση του avatar στον χάρτη.
Η switch έχει επίσης ως επιλογή να θεραπεύσει τα τέρατα τέρατα της ομάδας που ανήκει ο παίκτης, και μια ακόμα επιλογή να κάνει παύση το παιχνίδι και να εκτυπωθούν στην οθόνη οι σχετικές πληροφορίες.
Ύστερα, για κάθε βαμπίρ, ξεκινάμε ένα switch στο οποίο επιλέγεται τυχαία μια κίνηση του βαμπίρ, ακόμα και διαγώνια.
Το ίδιο γίνεται μετά για τους λυκανθρώπους.
Αφού κάθε οντότητα κάνει την κίνηση της, το πρόγραμμα ελέγχει αν κάποιες εχθρικές οντότητες είναι δίπλα δίπλα. Αν είναι, επιλέγει με τυχαίο τρόπο ποια θα επιλέξει πρώτη αν επιτεθεί ή αν προσπαθήσει να διαφύγει. Γίνεται ο σχετικός έλεγχος για το αν η μία οντότητα έχει επίπεδο δύναμης μεγαλύτερο της άλλης. Αν έχει, επιτίθεται, αλλιώς προσπαθεί να διαφύγει μακριά.
Μετά γίνεται έλεγχος αν δύο οντότητες της ίδιας ομάδας είναι δίπλα δίπλα.
Αν είναι, και η μία οντότητα έχει γιατρικό μεγαλύτερο του μηδενός και η άλλη έχει ζωή μικρότερης της μέγιστης, τότε επιλέγεται με τυχαίο τρόπο αν η οντότητα επιλέξει να θεραπεύσει την άλλη.
Ύστερα, γίνεται έλεγχος αν κάποια από τις οντότητες έχει ζωή μικρότερη ή ίση του μηδενός, και αν ισχύει αυτό, διαγράφεται.
Τέλος, γίνεται η εκτύπωση του ανανεωμένου χάρτη για να δει ο παίκτης την τρέχουσα κατάσταση του παιχνιδιού.
